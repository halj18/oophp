---
---
Redovisning kmom01
=========================

*Frågor:*
*Har du tidigare kunskaper (eller förutfattade meningar) i objektorienterad programmering i PHP eller något annat språk?*

Objektorienterad programmering har dykt upp i flera av kurserna här och tidigare
Har jag stött på det i olika sammanhang, första gången kanske då jag skulle göra något i C men paketet i fråga innehöll C++ i första hand. För stora projekt är det kanske
ett nödvändigt ont, men för små projekt som man utför själv blir det bara en extra komplikation. Abstraktionerna gör att målet försvinner ur sikte.

*Hur gick det att komma in i PHP och programmering med objekt och klasser?*

Det medför några extra begrepp att ha i bakhuvudet, förutom alla extra tekniker och kodkonstruktioner som behövs för att implementera det. Svårt få en överblick med flera lager av delvis olika struktur, hur ska man förhålla sig, top-down eller bottom-up? Det blir mer ad-hoc, lösa de enskilda problemen atomärt bara för att få det att rulla.

*Hur det gick det att utföra uppgiften “Gissa numret”?*

Jag hoppas det blev tillräckligt bra, trots en del logik i index-filen. Spelet fungerar i alla fall, inklusive dynamiskt gränssnitt som tar bort överflödiga knappar när de inte behövs.

*Vilken taktik valde du för att lagra spelet i sessionen?*

Jag lagrade hela objektet, tänkte att det var mer i linje med kursen. Annars hade jag nog valt att endast lagra de enstaka delar som krävdes för uppgiftens genomförande.

*Gick det bra att komma igång med Git och GitHub (du gjorde samma i kursen design)?*

Den hanteringen vållade mycken huvudbry förra gången, var nu orolig att det skulle bli lika besvärligt eftersom jag inte kunde erinra mig hur jag gjorde då. Sneglade på mina anteckningar och lyckades denna gång med betydligt mindre och färre motgångar än då.

*Har du några inledande reflektioner kring me-sidan och dess struktur?*

Den uppenbara skillnaden mot tidigare är att det finns fler ingångar.

*Vilken är din TIL för detta kmom?*

Objektorientering, callback-programmering, ramverk och git/github på en gång kastar skrämmande skuggor över ingången till denna kurs. Det är bara inse att det blir en lång och mödosam period. Emellanåt skingras oron då man ser att vi gjort liknande saker tidigare och kan återanvända tidigare bidrag eller åtminstone rekapitulera tidigare prestationer. Jag kan!? Eller kunde och borde kunna igen.

Detta innehåll är skrivet i markdown och du hittar innehållet i filen `content/redovisning/01_kmom01.md`.
